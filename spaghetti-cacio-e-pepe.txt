SPAGHETTI	400 gr
PARMIGIANO REGGIANO	80 gr
OLIO EXTRAVERGINE DI OLIVA	q.b.
PEPE NERO	q.b.
SALE MARINO	q.b.
PECORINO	120 gr grattugiato

Preparate i formaggi. Io preferisco grattugiarli a mano piuttosto che aiutarmi con il robot da 
cucina; ho notato infatti che grattugiandoli a mano vengono più "polverosi" e soffici e di questo 
beneficia il risultato finale. Non fatevi prendere dalla pigrizia e grattugiatevi tutto il formaggio 
con la classica grattugia manuale. Ci vorrà pazienza e tempo ma vedrete che il risultato 
finale vi ripagherà della fatica.

Dopo aver preparato i tre ingredienti che comporranno la salsina degli spaghetti passate a cuocere 
gli spaghetti in abbondante acqua salata.

Scolateli al dente, tenete da parte l'acqua di cottura e metteteli in un recipiente. Potete scegliere 
se condirli tutti assieme e poi dividerli nei vari piatti oppure se condirli un piatto alla volta. 
Tutto sta nella velocità di esecuzione dei passaggi che sto per illustrarvi. Io preferisco dividere 
gli spaghetti in ogni piatto e condirli uno alla volta. Partite quindi dal primo: mettte un goccio 
di olio sugli spaghetti

Aggiungete poi abbondante pepe (a gusto, ma considerate che il pepe si deve decisamente sentire, 
altrimenti la ricetta si sarebbe chiamata "spaghetti cacio e un piccolo sentore di pepe") e poi due 
o tre cucchiai di acqua di cottura della pasta.


Infine aggiungete prima una spolverata di pecorino e poi il parmigiano grattugiati.


A questo punto iniziate a mischiare il tutto aiutandovi con due forchette. Amalgamate velocemente 
così da creare un'emolsione di acqua di cottura e formaggio misto a pepe.


Servite immediatamente.



Da: https://cucina.fanpage.it/ricetta-cacio-e-pepe/